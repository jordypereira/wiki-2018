---
title: '[DUTCH] Afstudeerwerk - Overlopen van ideëen'
description: Overlopen van ideëen voor mijn afstudeerwerk op KDG
date: 2018-12-09T15:14:35.549Z
---
# [DUTCH] Afstudeerwerk - Overlopen van ideëen

## Criteria
- 100% tot in de kleinste details afgewerkt product
- Vernieuwend (concept, technisch,...)
- Ruime hoeveelheid functionaliteit
- Hedendaags design
- Moderne Technologie
- Clean code

## Beoordeling
- 5min Presentatie
- 15min Demo
- 10min Vragen

## ideëen
- Alle data visualiseren van Peter zijn werk.
- [Recepten App met de optie om producten te vergelijken van lokale winkels via web scraping.](#recepten-app)
- [Begroting App voor feestjes](#begroting-app)
- Catvent Calendar
- [Analyseer jouw cat op basis van emoties en lichaamsuitdrukkingen.](#catalyser)

### Begroting App
Je wordt aangeduid als feest bij je lokale studentenclub. Er zijn al zoveel feestjes gegeven en er zou tal van informatie beschikbaar moeten zijn. Je hebt echter geen flauw idee hoe je best te werk gaat. Je voorganger is aan het werk en heeft amper tijd om je deftig te helpen. 

Je wordt aangesteld een feestje te leiden maar hebt dit nog nooit gedaan. Je moet ineens zelfs een begroting maken. Je maakt een Excel sheet omdat je weet dat iedereen dit gebruikt. Echter heb je nog niet zo vaak met Excel gewerkt dus besluit je alle data vast in te geven en met je rekenmachine de waardes uit te rekenen. Nu heb je een goede begroting!

Echter de volgende keer kan je dit niet meer hergebruiken en moet je nogmaals alle data en calculaties handmatig invoeren. Is er geen betere oplossing? Er zijn toch zoveel die dit werk moeten doen en gedaan hebben?

Ik stel voor de simpele straight to the point feestjes begroting app.  
Hier voer je je dranken in, de hoeveelheid per fles en de prijs.  
Dan voer je je cocktails in, de hoeveelheid van elke drank dat hierin gaat en de verkoopprijs.

Eens je wat basis data ingevuld hebt, maak je een feestje aan. Hier vul je aan hoeveel mensen je verwacht en hoeveel consumpties of geld elk persoon gaat spenderen.

Nu krijg je meteen een overzicht met hoeveel je moet aankopen, hoeveel het kost en hoeveel je verdient als je al je drank verkoopt. Je kan instellen om het als pdf te exporteren en hoeveel verschillende use cases je wilt testen. Zo kan je bijvoorbeeld instellen dat je 2 cocktails verkoopt en verwacht dat elk persoon 3 cocktails gaat drinken. Je weet niet zeker hoeveel personen er gaan komen omdat je er nooit aan gedacht heb zulke data bij te houden. Je geeft dan maar 150 in.

De app genereert een begroting op basis van 100, 150 en 200 personen. Je haalt break-even op 50 personen of 150 cocktails.

Na je feestje zie je dat er nog 3 flessen wodka en 5 flessen grenadine over zijn.  
Je geeft dit in in de app en het genereert meteen hoeveel je verdient hebt en hoeveel personen er geweest zijn. Als je iets van data bijgehouden hebt kan je dit ook ingeven en de app past zich dan meteen aan.

Nu wordt alle data bijgehouden in de app. Zo kan je je nakomer gewoon de login overhandigen en heeft hij meteen alle data tot zijn beschikking, samen met een database van verschillende cocktails, hoe succesvol ze zijn en wat de ingredienten zijn.  
Van de ingredienten heb je dan nog eens een prijs en winkellocatie data.

### Recepten app
Was er maar een app waar ik gewoon alle prijzen kon vergelijken.  
Als ik tips op het internet vraag, vragen ze zich af waarom ik niet gewoon alles in Whole foods koop. Hier is helemaal geen Whole Foods, Walmart of Trader Joe's.  
Wacht, Aldi? Dat hebben we hier wel! Maar wacht eens even, de producten dat hier vermeld worden heb ik nog nooit van gehoord.

Wat was die app weer dat enkel lokale winkels vergeleek? Local-Storege? Eens bekijken.
Ik woon in Antwerpen, dat klopt. Aha, een lijst van winkels in de buurt. Ik ga het vaakst naar de Albert Heijn, Colruyt en Carrefour. Voila.

Eens testen met het eten van deze week. Ik kan voeding ingeven of gewoonweg een recept van een website, dat is tof. Ik geef een chili con carne recept van Libelle in als url.
De app geeft me mijn ingredienten per winkel, amai wat een overvloed aan info! Misschien eens filteren op 'cheapest'.  
Oke nu raad het me de Albert Heijn aan en zegt dat ik hier alle producten vind.
Maar dat gehakt van de AH vind ik maar niks, ik geef het een rating van 3.  
Nu verandert de suggestie naar de Carrefour, waar ik uiteindelijk 6 euro in totaal ga spenderen. Dat valt nog te doen.

Ik heb ook wasmiddel nodig. Ik zie dat de Carrefour geen prijs data heeft op de Wasmiddel, maar die weet ik toevallig wel, ik kan het ingeven bij mijn producten. Deze data wordt dan meteen gebruikt om de andere users up to date te brengen. Hopelijk checken ze of ik wel correcte data meegeef!

Ik heb de optie om info van andere users op te halen of mijn eigen info samen te stellen. Aangezien ik niet overweldigd wil worden, kies ik nu om enkel mijn info en dat van de App te tonen. Nu is het een persoonlijke database!

Mijn recepten app - gaat ofwel een API gebruiken of met behulp van web scraping verschillende folders van lokale winkels af en stelt zo een database met producten, prijzen en variaties op. Ook collecteert de App met user input extra data.

Daarna kan er op basis van je wensen een boodschappenlijstje samengesteld worden, dat zelfs per categorie gesorteerd wordt, op basis van de winkel dat je gaat bezoeken. Zo heb je alle producten dat in een rij gevonden wordt netjes onder elkaar.

Zo kan je producten zelf een score geven, filteren op prijs, afstand of score en ook zien of je wel degelijk al het nodige vindt in de winkel dat je ging bezoeken.

### Catalyser
Je kat doet weer vreemd. Ze maakt vreemde geluiden en bewegingen. Wat zou ze nu weer aan de hand hebben?  
Je hebt recent eens iets gelezen over het herkennen van patronen in een kat haar staart. Met je uitstekende analytisch vermogen concludeer je dat haar staart in de lucht steekt, maar toch niet helemaal. Er zit ook een kromming in haar staart.
Je probeert te googlen en komt op van alles van info uit. Op een afbeelding zie je dat je kat tevreden is, of lijkt het meer op onzekerheid?

Wel, nu weet je nog niet wat je exact moet doen.  
Ineens herinner je je een post in de katten community op Reddit dat een app voorstelde dat je meteen kon vertellen wat je kat wilt.

Je besluit dit dan maar eens te testen. Ondertussen is je kat al lang iets anders gaan doen, maar je besluit hem toch eens te scannen met de nieuwe Catalyser app dat je zonet installeerde.

Je probeert een goed beeld van je kat te krijgen maar de app is al lang klaar met scannen, het heeft namelijk al miljoenen katten gezien en herkent haar meteen. De app vertelt je dat je kat een beetje onzeker is en legt uit op basis waarvan hij dat concludeert. Je kijkt naar haar staart en bevestigt het gegeven.

Er verschijnen tal van tips op het scherm, waaronder een dat voorstelt om haar gerust te stellen door haar te strelen en geduld te hebben. Je probeer dit meteen uit en ziet direct resultaat dat ze zich weer op haar gemak begint te voelen. Je hebt nu de optie om de app feedback te geven of hij het juiste heeft laten zien. De app leert hieruit en weet in het vervolg zelfs nog beter wat jouw kat exact nodig heeft!

Catalyser is ontwikkelt voor katten liefhebbers en door katten liefhebbers. Door middel van machine learning kan hij expressies en houdingen detecteren. Dit wordt dan vergeleken met de resultaten uit onze uitgebreide databank om zo een probleem te formuleren. Hierna krijg je een mogelijke oplossing. Omdat iedere kat anders is, heb je de mogelijkheid machine learning zelf toe te passen op jouw eigen kat. Na een paar keer scannen zal het telkens accuratere resultaten leveren.

